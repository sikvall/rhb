% !TeX encoding = UTF-8
% !TeX spellcheck = sv_SE
\chapter{Reglemente}
\index{reglemente}

Vi tittar på reglementen kring användning av radiofrekvenser och utrustning
inom Sverige och vilka myndigheter och lagar som styr detta. Vi går vidare med
PR-radio och amatörradio och det fortfarande ganska nya instegscertifikatet i
detta kapitel.

\clearpage

\section{Tillståndsfri radio}
\index{radio!tillståndsfri}

I Sverige regleras radioanvändningen av Post- och telestyrelsens (PTS)
bestämmelser och det gäller all radioanvändning. Delar av detta delegeras
sedan till olika myndigheter exempelvis för marin radio och flygradio. Själva
utrustningen som får användas för olika typer av radiosändning regleras i
radioutrustningslagen SFS 2916:392 och det övergripande EU-direktivet
2014/53/EU.

\subsection{Undantag från tillståndsplikt}

I sverige regleras all radioanvändning med sändare som inte kräver att man
söker tillstånd för det i en skrift som ges ut av Post- och Telestyrelsen
(PTS) och som bär namnet {\bf 'undantag från tillståndsplikt''}. Denna skrift
uppdateras lite då och då när det finns behov av det och här regleras all
radiotrafik som inte kräver särskilt tillstånd.

Det är i undantagsföreskriften du hittar alla villkor som hänger samman med
tillståndsfri radio\-sänd\-ning. Här står effekter, modulationstyper och
användningsområden upptagna för respektive frekvens samt andra
villkor. Frekvenser som inte är med i samlingen där kräver alltid någon sorts
tillstånd för att användas.

Det är också i denna skrift som användningen av Amatörradio regleras rent
juridiskt. Sedan finns inte alla rekommendationer och liknande med i denna
skrift, här får man själv hitta det reglemente som amatörradioorganisationer
mm kommit överens om hur man ska nyttja de olika bandet.

Det innebär också att radioanvändning för diverse ändamål regleras i denna
skrift så som:

\begin{itemize}
 \item PR-radio på 27 MHz
 \item 69 MHz åkeriradio som också får användas för andra ändamål
 \item Personlig radio på 446 och 444 MHz
 \item Radio för jakt, fiske och jordbruk på 155 MHz
 \item Radio för jakt på 31 MHz
 \item ... och mycket mer.
\end{itemize}

En sak som är intressant är att amatörradio behandlas också i samma skrift
trots det kräver ett godkänt avlagt prov som leder till ett
amatörradiocertifikat. Tidigare under Televerkets tid reglerades amatörradio
separat på i en författningssamling som kallades för B:90. Denna har dock helt
ersatts av bestämmelserna i undantagsföreskriften.

Däremot krävs det numera inget särskilt tillstånd som det gjorde tidigare för
att få använda amatörradio, annat än att den som opererar radioutrustningen
skall ha, eller stå under uppsikt av, en person med giltigt
amatörradiocertifikat.

\subsection{Endast godkända radioapparater}

Radioapparaterna måste också vara godkända och CE-märkta för att man ska
uppfylla villkoren och här blir det ofta en del problem med privatimporterade
radioapparater från Asien som ibland kan ha förskräckligt dåliga sändare. Det
är straffbart att använda icke godkänd radioutrustning.

Att använda icke godkänd utrustning riskerar att störa andra användare av
frekvenserna och det medför straffansvar.

\section{Amatörradio}

Amatörradio har en lång historia och sträcker sig tillbaka till radions
barndom. Rent formellt så var det i USA i slutet av 1890-talet som
radioamatörer började sända telegram till varandra med den teknik som då stod
till buds.

Det blev snart mycket populärt bland elingenjörer och andra teknikintresserade
och runt 1910 började man få problem med interferens och störningar ochg
beslutade sig för att formalisera det hela. Olika restriktioner infördes men i
och med detta regelverk fick vi också vissa krav på kunskaper för att operera
radiosändare.

\subsection{Amatörradiocertifikat HAREC}

Om det fulla amatörradiocertifikatet är ett certifikat som är utformat efter
de principer som anges i HAREC T/R 61-02, {\it Harmonised Amateur Radio
  Examination Certificate}, Vilnius 2004, uppdaterad 2014 och 2016.

Detta är ett ganska omfattande dokument och i Sverige så har vi t.ex.
\href{https://github.com/SverigesSandareamatorer/SSA-Akademin}{KonCEPT-boken}
som används för ubildning av nya radioamatörer, den kan laddas ned som PDF
från \url{https://ssa.se} eller beställas som papperbok i deras webshop.

För att bli radioamatör behöver man svara tillräckligt många rätt på två
stycken delprov, ett teknikprov som avhandlar elektriska kretsar, radioteknik,
sändare och mottagare, vågutbredning, eletromagnetiska fält, grundläggande
matematik och fysik som är tillämplig, viss komponentlära, förståelse för
störningar och att bli störd, filter och antenner mm. Det andra provet är ett
prov över reglementet som tillämpas, både lagar och författningar som reglerar
amatörradio men även saker som mer praktiska som exempelvis
bokstaveringsalfabetet och Q-koder mm.

Ett godkänt sådant prov ger möjlighet att operera som radioamatör på en stor
mängd olika frekvensband, alla de som i Sverige är utmärkta som
amatörradioband.

\subsection{Amatörradiocertifikat insteg}
\label{sec:instegscertifikat}

Instegscertifikatet är ett förenklat teknikprov men samma typ av frågor på
provet vad gäller reglementet. Det förenklade teknikprovet innebär dock några
begränsningar i effekt och vilka frekvensband som amatören har tillträde till.
Man har hittills valt att begränsa dem till de band på kortvåg och VHF som i
Sverige är exklusiva amatörradioband.

Konskapskraven i Sverige skall motsvara det som finns i
\href{https://docdb.cept.org/download/409}{''ECC Report 89''}.

PTS har också delegerat examineringen till SSA och deras utsedda
provförrättare och en särskild utbildningbok för instegscertet har nu lämnats
för tryck samt SSA har påbörjat en vidareutbildningsbok som är tänkt att ta
instegscertaren till ett fullt HAREC.

Tyvärr fick inte SSA gehör denna gång för sitt remissvar att även öppna
70\,cm-bandet för instegscertifikat. Bandet är inte länge ett exklusivt
amatörband men vi delar det med lågeffektssändare för fjärrstyrning mm och det
bör inte finnas hinder då fullcertare får sända med 200\,W i bandet och kan
söka högeffektstillstånd på upp till 1\,kW.

Radioamatörer med instegscertifikat tilldelas anropssignaler i serien SH som
även tidigare använts för noviser. Vid uppgradering till fullt cert får man i
stället en signal i SA-serien är tanken. När man får ett instegscertifikat och
tilldelas sin signal i SH-serien så reserveras även denna signal i SA-serien
under de kommande tre åren. Efter det är det risk att den delas ut till någon
annan. Det går fortfarande att uppgradera sig till HAREC men man kan då få
helt byta anropssignal.

\subsection{Amatörradioband för instegscertifikat}

Instegscertifikatet ger tillträde till 4 stycken kortvågsband (HF) och 2
stycken VHF-band enligt tabellen nedan:

\begin{table}[H]
\centering
\begin{tabular}{crrr}
  \textbf{Band} & \textbf{Frekvens} & \textbf{Våglängd} & \textbf{Effekt} \\ \hline
   HF           & 7 MHz             & 40 meter          & 25 W PEP        \\
   HF           & 14 MHz            & 20 meter          & 25 W PEP        \\
   HF           & 21 MHz            & 15 meter          & 25 W PEP        \\
   HF           & 28 MHz            & 20 meter          & 25 W PEP        \\ \hline
   VHF          & 50 MHz            & 6 meter           & 25 W PEP        \\ 
   VHF          & 144 MHz           & 2 meter           & 25 W ERP
\end{tabular}
\caption{Amatörradioband öppna för instegscertifikat i Ssverige}
\end{table}

\clearpage

Myndigheterna har gett instegscertare tillträde till amatörradioband som är
exklusiva för amatörradio vilket innebär att ett antal populära band inte
finns med. Arbete fortsätter på att försöka tillföra även 70 cm bandet
(432--438 MHz) till de band som är tillåtna för instegsamatörer men det har
inte kommit med i denna utgåva av PTS undantagsföreskrift.

\subsection{Effektrestriktioner instegscertifikat}

På frekvensbanden 7, 14, 21, 28 och 50\,MHz tillåter man 25\,W PEP tillfört
antennsystemet. Detta är effekten ut från radions antennport vid en {\it
  key-down} på morsenyckel. Antennvinsten är inte medräknad på dessa
frekvensband.

För 144 MHz däremot är det 25\,W ERP vilket innebär att du får mata en
halvvågsdipol direkt med 25\,W men om du ska använda riktantenner med högre
antennförstärkning än 0\,dBd eller 2,15\,dBi så måste du sänka sändareffekten
i motsvarande grad.

Anledningen till denna skillnad är att det är ganska svårt att bygga antenner
med hög förstärkning, eller att bestämma dess faktiska förstärkning på
kortvågsbanden medan det för 145\,MHz och uppåt är betydligt enklare att få
till det och dessutom mäta och bestämma antennens förstärkning.

\subsection{Restriktioner på utrustning för instegscertifikat}

Som instegsamatör får man inte operera hemmabyggda sändare, modifierade sändare
eller andra sändare som saknar CE-märkning. Det innebär att man måste hålla sig
till fabriksbyggd utrustning som säljs på den europeiska marknaden.

\subsection{Instegscertifikat utomlands}

Certifikatet äger heller ingen giltighet utomlands så som det fulla
HAREC-baserade amatörradiocertifikatet gör. Du får därför normalt inte ta med
och använda din amatörradioutrustning utomlands med denna certifikatklass.

\section{Tillståndsgiven radioverksamhet}

Radiotrafik som kräver tillstånd regleras i andra dokument eller av respektive
myndighet som svarar för examinering och tillståndsgivning exempelvis
luftfartsverket för luftfartsradio och så vidare. Försvarsmakten svarar också
för användning av militär radio och har långt gående möjligheter att sända på
frekvenser som i fredstid används för annat.

\subsection{Föreningsdrivna radionät}

Kommersiell radio får tillstånd genom ansökan om frekvenser för basstation och
mobila stationer efter behov och betalar då en licensavgift årligen för
detta. Det finns inget som hindrar privatpersoner egentligen att söka sådana
tillstånd och det finns exempel på privatpersoner som satt upp repeatrar och där
användarna genom att vara medlem i en förening då kan använda dessa utan att
vara radioamatörer eller ha särskilda egna tillstånd.

Detta förfarande finns bland annat i dag på några orter kring Stockholm och i
Malmö och är populärt som sambandsmedel inte minst för preppers och för
radiointresserade som vill lära sig mer om radio. Företrädesvis kör dessa på
VHF-bandet i 2-metersområdet (150\,MHz) eller UHF-bandet i 75\,cm området
(400\,MHz).

Enklast finner man det gällande dokumentet genom att söka efter det på PTS
hemsida \url{https://pts.se} där det alltid finns den senaste versionen.

Det finns också andra föreningar som exempelvis scouter med flera som har
tillstånd att bedriva radiotrafik.

\subsection{Kommersiella radionät}

Det finns också exempel på kommersiella radionät, det som tidigare var
åkeriradionätet på 69 MHz men numera får användas rent allmänt är ett sådant
exempel. Det finns också lokala aktörer som har exempelvis taxiradio,
byggföretag som har allmän kommunikationsradio på sina byggen och många andra
varianter.

Dessa behöver tillståndssökas och en licensavgift ska betalas årligen.

\subsection{Myndigheters radionät}

Myndigheters radionät består i regel av de radionät som behövs för flera olika
verksamheter så som brandbekämpning, räddningstjänst, polisens arbete samt
även försvarsmakten räknas ibland in här. Från att ha haft flera olika system
så har dessa system numera gått samman i RAKEL (radiokommunikation för
effektiv ledning) i ett gemensamt radionät för alla blåljustjänster. RAKEL
tillhandahåller också visst skydd mot avlyssning som standard men kan även
förses med stark kryptografi för att skydda särskilt känslig information, så
kallat ''end-to-end'' krypto (E2EE, {\it End-to-end encryption}).

RAKEL används främst av sammhällsnyttiga tjänster och myndigheter men det
finns också exempel på när mindre aktörer och även lokaltrafik har fått
använda nätet så det är väl använt. RAKEL kommer på sikt fasas ut till förmån
för ett nytt kommunikationsnät som bygger på 5G-teknik via de kommersiella
operatörernas nät i viss mån samt där det behövs egna radiobasstationer på
700~MHz-bandet. Detta nya nät kallas ibland för SWEN (Swedish emergency
network) och befinner sig ännu på planeringsstadet även om prov kan komma
ganska snart.

Enligt myndigheten för samhällsskydd och beredskap (MSB) planerar man avveckla
RAKEL till 2030 men sannolikt kommer det ta lite länge än så innan SWEN är
helt redo att ersätta det.

% Slutet på kapitlet
